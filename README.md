Luxmetro WiFi AP con WeMos D1 mini  di Stefano Maiocchi

Si tratta di un luxmetro, dove la parte principale è l’uso della modalità Access Point di una WeMos D1 mini.
Questo luxmetro per esterni è adatto per misurare l’intensità luminosa del sole, da usare in fase di collaudo degli impianti a pannelli solari fotovoltaici.
Il trasduttore utilizzato, MAX44009, ha un fondo-scala di 188000 lux.

Il circuito utilizza un minuscolo display OLED ed è racchiuso in un piccolo contenitore plastico. La alimentazione proviene da una power bank. Questo luxmetro va tenuto in casa (al fresco e all’ombra) mentre solo il trasduttore di luce viene posizionato fuori dalla finestra collegato mediante un sottile cavetto telefonico da quattro fili.
L’intensità luminosa misurata in lux appare sul display OLED e inoltre può essere visualizzata su di uno smartphone (quindi in mobilità) collegato in WiFi alla scheda WeMos D1 mini, utilizzata in modalità Access Point così da poter funzionare in modo autonomo anche in assenza di un WiFi casalingo.
